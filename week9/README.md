Упражнение 9
=============

Студенти и работници
--------------------
Дефинирайте клас `Person`, притежаващ име, фамилия и години. Да се напише
метод `print` на `Person`, извеждащ информация за човека.

Дефинирайте клас `Student`, наследяващ `Person`, който представя студент
и има член-данни специалност и оценка. Да се напише метод `print` на
`Student`, извеждащ информация за студента.

Дефинирайте клас `Worker`, наследяващ `Person`, който представя работник
и има член-данни парите, които получава работникът за 1 час работа,
и общ брой изработени часове. Да се напише метод `print`,
извеждащ информация за работника. Да се напише метод `calculateSalary`,
пресмятащ заплатата на работника, която получава за броя
изработени от него часове.

Лекари
------
Да се реализира клас `Doctor`, който представя лекар с име и години опит
(число между 0 и 40).

Да се реализира клас `Surgeon`, наследяващ `Doctor`, който представя хирург.
Хирургът има специализация (символен низ).

Да се реализира клас `Vet`, наследяващ `Doctor`, който представя ветеринарен
лекар. За ветеринарния лекар да се пази името на животното,
за което е специализирал ветеринарният лекар.

Да се дефинират оператори за извеждане на информация за лекарите (`operator<<`).

Да се напише метод за класа `Surgeon`, който приема специализация
(символен низ), и изчислява шанса на хирурга за провеждане на успешна операция
по една от следните формули:
* `60 + <години_опит>` – ако специализацията съвпада с тази на хирурга
* `40 + <години_опит> * (2 / 3)` – иначе

Да се напише метод за класа `Vet`, който приема специализация
(символен низ), и изчислява шанса на ветеринарния лекар за провеждане на
успешна операция по една от следните формули:
* `50 + <години_опит> * (4 / 5)` – ако специализацията съвпада с тази
на ветеринарния лекар
* `45 + <години_опит> * (3 / 4)` – иначе